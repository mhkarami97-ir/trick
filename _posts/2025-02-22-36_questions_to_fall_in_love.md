---
layout: post
title: "36 سوال برای دوستی با افراد"
author: "mhkarami97"
header-style: text
catalog: true
tags:
    - ارتباط
---

در صورتی که می‌خواهید با یک فرد غریبه دوستی عمیق پیدا کنید، برای شروع صحبت می‌توانید از 36 سوال زیر که توسط روانشناس `Arthur Aron` ایجاد شده‌اند استفاده کنید.  
دقت کنید که سوالات را به ترتیب هر 2 طرف باید پاسخ بدهند و نباید تمام سوالات را یک فرد پاسخ دهد. بطور مثال سوال 1 را ابتدا طرف مقابل توضیح دهد و سپس شما.  
همچنین ترتیب سوالات مهم است و حتما طبق ترتیب گفته شده باید انجام شود.  

 - ۱. اگر می‌توانستید از میان تمام مردم دنیا انتخاب کنید، چه کسی را به عنوان مهمان به شام دعوت می‌کردید؟
 - ۲. آیا دوست دارید معروف شوید؟ از چه طریق؟
 - ۳. آیا هیچ وقت قبل از یک تماس تلفنی، آن چه می‌خواهید بگویید را مرور و تمرین می‌کنید؟ چرا؟
 - ۴. چه چیزی می‌تواند یک روز عالی برای‌تان رقم بزند؟
 - ۵. آخرین بار کی برای خودتان آواز خواندید؟ برای شخص دیگر چه طور؟
 - ۶. اگر می‌توانستید ۹۰ سال عمر کرده و در ۶۰ سال آخر عمر، ذهن یا اندام یک فرد ۳۰ ساله را داشته باشید، کدام را انتخاب می‌کردید؟
 - ۷. آیا بر اساس یک حس درونی مخفیانه، حدس می‌زنید چگونه خواهید مُرد؟
 - ۸. سه وجه اشتراک خود و طرف مقابل‌تان را نام ببرید.
 - ۹. بابت داشتن چه چیز در زندگی‌تان بیش از همه سپاسگزار هستید؟
 - ۱۰. اگر می‌توانستید از شرایطی که در آن بزرگ شده‌اید چیزی را عوض کنید، آن چه بود؟
 - ۱۱. در چهار دقیقه داستان زندگی خود را با بیشترین جزییات ممکن برای طرف مقابل‌تان تعریف کنید.
 - ۱۲. اگر می‌شد فردا که بیدار می‌شوید یک خصوصیت یا توانایی تازه کسب کرده باشید، چه را انتخاب می‌کردید؟
 - ۱۳. اگر یک گویِ کریستال می‌توانست حقیقت را درباره شما، زندگی‌تان، آینده یا هر چیز دیگر به شما بگوید، دوست داشتید چه چیزی را بدانید؟
 - ۱۴. آیا کاری هست که مدت زیادی است آرزو دارید انجام دهید؟ چرا تا به حال انجامش نداده‌اید؟
 - ۱۵. بزرگ‌ترین دستاورد زندگی‌تان چه بوده است؟
 - ۱۶. در دوستی به چه چیزی بیش از همه بها می‌دهید؟
 - ۱۷. ارزشمندترین خاطره‌ای که دارید چیست؟
 - ۱۸. بدترین خاطره‌تان چیست؟
 - ۱۹. اگر بفهمید قرار است یک سال دیگر به طور ناگهانی از دنیا بروید، آیا چیزی را در شیوه زندگی فعلی‌تان عوض می‌کنید؟ چرا؟
 - ۲۰. دوستی برای شما چه معنایی دارد؟
 - ۲۱. عشق و محبت در زندگی شما چه نقشی بازی می‌کنند؟
 - ۲۲. یکی از مشخصات مثبت طرف مقابل را با او در میان بگذارید. به نوبت این کار را پنج بار انجام دهید.
 - ۲۳. گرما و صمیمیت در خانواده‌ی شما چطور است؟ آیا احساس می‌کنید دوران کودکی شما از اکثر مردم شادتر بوده است؟
 - ۲۴. درباره رابطه‌تان با مادر خود چه احساسی دارید؟
 - ۲۵. هر کدام سه جمله بسازید که حقیقت داشته و با «ما» شروع شوند. مثلا «ما هر دو در این اتاق احساس می‌کنیم...»
 - ۲۶. این جمله را کامل کنید: «ای کاش کسی را داشتم که با او ...»
 - ۲۷. فرض کنید قرار است با طرف مقابل دوستان صمیمی شوید. چیزی را که می دانید دانستنش برای یک دوست صمیمی مهم است با او در میان بگذارید.
 - ۲۸. به طرف مقابل‌تان بگویید چه چیزهایی را در او می‌پسندید. این بار کاملا صادقانه چیزهایی را بگویید که معمولا در دیدار اول به کسی نمی‌گویند.
 - ۲۹. یکی از لحظات خجالت‌آور زندگی‌تان را برای طرف مقابل تعریف کنید.
 - ۳۰. آخرین بار کِی در حضور شخص دیگری گریه کردید؟ به تنهایی چطور؟
 - ۳۱. به طرف مقابل بگویید تا این لحظه از چه چیز در او خوش‌تان آمده است؟
 - ۳۲. کدام مسائل آن قدر جدی‌اند –اگر چنین مسائلی وجود دارند- که نمی‌توان با آن‌ها شوخی کرد؟ 
 - ۳۳. اگر قرار بود امروز عصر بمیرید بدون اینکه فرصت تماس گرفتن با کسی را داشته باشید، بابت نگفتن چه چیزی به چه کسی بیشترین تأسف را می‌خوردید؟ چرا این حرف را تا به حال به آن شخص نزده‌اید؟
 - ۳۴. خانه شما، به همراه هر چه که دارید آتش می‌گیرد. بعد از نجات دادن عزیزان و حیوانات خانگی‌تان، تنها آن قدر وقت باقی مانده که یک چیز دیگر را از آتش نجات دهید. آن چیز چه خواهد بود؟ چرا؟
 - ۳۵. از تمام اعضای خانواده‌تان، مرگ چه کسی برای شما دشوارتر خواهد بود؟ چرا؟
 - ۳۶. یک مشکل شخصی خود را با طرف مقابل‌تان در میان گذاشته و نظر او را درباره راه حل مشکل بپرسید. همچنین از او بخواهید بگوید احساس شما درباره مشکل‌تان به نظر او چطور می‌رسد

نمونه آنلاین:  

[36questionsinlove](https://36questionsinlove.com/)  