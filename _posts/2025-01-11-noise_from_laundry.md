---
title: "رفع تکان زیاد لباسشویی و تراز کردن آن"
tags:
    - خانه
---

از مشکلاتی که ممکن است هنگام استفاده از لباسشویی با آن مواجه شوید، لرزش زیاد آن هنگام کار کردن مخصوصا زمان آبگیری در آخرین مرحله است.  
حتی اگر لباسشویی توسط نصاب، نصب شده باشد نیز ممکن است با این مشکل مواجه شوید. بیشتر مواقع مشکل از پیچ ترنسلیت لباسشویی است، لباسشویی برای جلوگیری از صدمه چند عدد پیچ در پشت دارد که دیگ را به بدنه قفل می‌کند تا هنگام حمل مشکلی ایجاد نشود. این پیچ‌ها حتما باید بعد از نصب باز شوند وگرنه تمام لرزش دیگ به بدنه منتقل می‌شود و لباسشویی از جای خود حرکت می‌کند.  
این پیچ بصورت زیر در پشت به تعداد متفاوت (3 تا 5) وجود دارد که از یک واشر مشکی بزرگ و یک پیچ تشکیل شده است.  

![mhkarami97](/assets/img/post/laundry1.jpg)  

کافی است آنها را باز کنید تا شبیه به زیر دیگر دیگ به بدنه متصل نباشد تا فنرهای دیگ بتوانند کار خود را بکنند و جلوی لرزش را بگیرند.  

![mhkarami97](/assets/img/post/laundry2.jpg)  

پیچ باز شده بصورت زیر است که یک پلاستیک سفید هم در داخل دارد که نیاز است آن را هم خارج کنید.  

![mhkarami97](/assets/img/post/laundry3.jpg)  

هنگام اسباب‌کشی کافی است آنها را ببندید و در مقصد دوباره باز کنید.  

با این روش 90 درصد مشکلات حل می‌شود. اگر لباسشویی در جای خود با فشار دست می‌لغزد کافی است پایه‌های آن را تراز کنید.  


برای این کار 2 پایه عقبی را کامل سفت کنید تا در نزدیک‌ترین حالت به بدنه لباسشویی باشد.  
اکنون با توجه به شیب زمین کافی است دو پایه جلو را کمی بازتر کنید تا لرزش برطرف شود.  
برای دقت بیشتر می‌توان از تراز حبابی استفاده کرد، البته بیشتر مواقع به این مورد نیاز نیست و با همان دست می‌توان لرزش را متوجه شد و برطرف کرد.  
این پیچ بصورت زیر است که شامل یک مهره نیز هست، بعد از تراز شدن کافی است این مهره را سفت کنید تا به لباسشویی نزدیک شود تا جلوی از تراز خارج شدن پایه را بگیرد.  

![mhkarami97](/assets/img/post/laundry4.jpg)  